---
template: SinglePost
title: Çift ve Aile Terapisi
status: Published
date: '2022-06-18'
featuredImage: >-
  https://ucarecdn.com/a878d2c4-9b54-4f7e-ae5e-95c70ce8b896/
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
meta:
  description: test meta description
  title: test meta title
---

Çift ve Aile Terapisi; ilişkide istenilen değişimi ve gelişimleri sağlamak için, partnerler ve aile üyeleri arasındaki ilişkilerin çalışıldığı psikoterapinin bir dalıdır. Birey bir sistemin parçasıdır, ilişkide yaşadığı mutluluk veya mutsuzluk hayatının farklı alanlarında da etkisini gösterecektir.

Çift ve Aile Terapisinde amaç; ilişkide yaşanan çatışmaları, iletişim problemlerini ve yine bireylerin sıkıntı duydukları konuları ele alarak sağlıklı yönde değişimini ve gelişimini sağlamaktır. Başka bir deyişle terapi sürecinde bireyler ilişkilerinde yaptıkları hataları ve problemleri fark eder ve tekrar açık iletişim kurar hale gelirler. Terapi sonunda partnerlerin problem çözme becerilerini kazanmış olmaları, iletişim sorunlarını çözmeleri, sağlıklı kararlar vermeye başlamaları ve gelecekte yaşayabilecekleri sorunlarla baş edebilir hale gelmeleri amaçlanır.

**Kimler Çift Terapisine İhtiyaç Duyar? Bu Destek Ne Zaman Alınmalıdır?**

Ailesinde veya ilişkisinde sorun yaşayan herkes terapi desteği alabilir. 

*Terapilerde en sık işlenen sorunlar:*

> ##### Boşanma & ayrılma
> ##### İletişim sorunları
> ##### Güvensizlik & kıskançlık
> ##### Aldatma & aldatılma
> ##### Sorunlu cinsel ilişki
> ##### Aile içi şiddet
> ##### Ebeveynlik becerileri
> ##### Ekonomik problemlerden doğan sorunlar


**Yaşam Boyu Psikoloji, Eğitim ve Danışmanlık merkezi olarak aile ve çift terapisinde:**
> ##### Duygu Odaklı Çift Terapisi
> ##### Gottman Çift Terapisi
> ##### Sistemik Aile Terapisi
> ##### Davranışsal Çift Terapisi (BCT)
> ##### Bilişsel-Davranışsal Çift Terapisi (CBCT) 

ekolleri ile profesyonel hizmet verilmektedir.

#### Boşanma & Ayrılma

Evlenmek ve birlikte olmaya karar vermek kadar boşanma ve ayrılma da binlerce insanın verdiği bir karardır. Her ayrılış ve son veriş biriciktir ve kendine özel bir hikayesi vardır.

Evli çiftlerde ayrılık sadece resmi bir belgeyle olmaz; bu kimi zaman varsa çocukları koruyabilmek, ekonomik nedenler veya ailelerimiz ne der korkusuyla aynı evin içinde iki yabancı gibi yaşamaya da dönerek olabilir. Bunun tersi bir durumda ise boşanma resmen gerçekleşse bile duygusal olarak boşanamayan çiftler de vardır. Bu çiftler alışkanlıklar ya da bağımlı kişilik özellikleri nedeniyle, takıntılı düşüncelerin yönettiği ilişkilerini kolay kolay bitirememektedirler.

İlişkinin başlaması ve istikrarının sağlanması; sevgi, sorumluluk, özveri ve anlayış isteyen zor bir iştir. Unutulmamalıdır ki her ne kadar çift de olsanız karşınızdaki bir birey ve o bireyin de kendine özgü duygu ve düşünceleri var. Fakat asıl zor olan her yol denendikten sonra elinizde net bir çözüm yolu yoksa, bitme sinyallerini doğru anlayıp, vakti geldiğinde saygılı bir şekilde ilişkiyi bitirebilmektedir.

Çoğu zaman birikmiş hikayelerin fazlalığı, çiftlerin kendi farklı açılarından meseleye bakma ısrarı, ilişkilerin sağlıklı bir şekilde bitmesi önünde en büyük engel olmaktadır. Oysa kişilerin kendi bireyselliklerini biraz sancılı da olsa keşfedip kabullenmeleri, hatalı ve işlevsel olmayan düşünceleriyle yüzleşebilmeleri, sorun yaratan durumu veya iki tarafa da zarar veren ilişkiyi kısa zamanda bitirmelerini sağlayabilir.

Çiftlerin bitirilmiş bir ilişki içinde hala var olmaya devam etmeye çalışmaları birbirlerinin hayatlarına ipotek koymaları anlamına gelir ki; bu da o ilişki içindeki hiç kimsenin yararına olmamaktadır. Sağlıklı bir şekilde ayrılabilme için bir uzman yardımı ile duygusal olarak yıpranmadan ilişkiyi bitirebilmek herkes için en doğrusudur.

#### İletişim Sorunları

> ##### “Partnerim beni dinlemiyor”
> ##### “Sorunlarımızda tartışmalarımız sürekli kavga ile sonuçlanıyor”
> ##### “Kendimi anlatamıyorum!!!”
> ##### “Oysa ben beni anlamasını istiyorum”

İletişimsizlik neredeyse bütün çiftlerin ortak problemidir ve neredeyse her sorunun temelini bu problem oluşturmaktadır. Basit bir sorun olarak görünmesine rağmen iletişim sorunları özellikle romantik ilişkilerde zedelenmelere, duygusal yıkımlara hatta ilişkilerin sonlanmasına sebep olmaktadır.

Etkin dinlemek ve dinlediğini karşı tarafa aktarabilmek ilişkilerdeki problemlerin çözümü için ön koşullardır. Kendisini dinleyen ve anlamaya çalışan bir partnere sahip olan bireylerin ilişkileri daha uzun ve sağlıklı bir şekilde devam etmektedir. Çiftlerin ilişkilerini bitirme nedenleri incelendiğinde ayrılma kararında en fazla rol oynayan etmenin iletişim sorunları olduğu ortaya çıkmaktadır.

İlişkinizde partnerinizi;
> ##### Yapıcı olmayan eleştirilerle yıpratıyorsanız
> ##### Olumsuz genellemelerde bulunuyorsanız
> ##### Dinlemek yerine önyargılı hükümler veriyorsanız
> ##### Hep haklı olma çabası içindeyseniz
> ##### Ses tonunuzu ayarlayamıyorsanız, 

iletişim sorunları yaşıyorsunuz demektir.

#### Aldatma Sonrası Evlilik Terapisi

Aldatma, genellikle mutsuz ilişkilerde olan bir problem olarak görülse de mutlu ilişkilerde de aldatma ve aldatılmaya rastlanılabilir. Yapılan araştırmalarda; sorunların görmezden gelinmesi sebebiyle çözümlenemez bir hal alması, özgür olma ve yeniden değerli hissetme ihtiyacı aldatma nedenleri arasında en sık görülenler olarak tespit edilmişlerdir.

Aldatılma ve aldatma durumu ilişkide ortaya çıktıktan sonra en çok zarar gören güven duygusu olmaktadır. Güven bir ilişkide temel yapı taşlarından biridir.  Çiftler arasında güven duygusunun kurulması zaman alır. Terapi süresince bireylerin ilişkilerinde yaşadıkları sorunlar tekrar gündeme alınır, ilişki içinde olmasını istedikleri yeni kurallar ve değişiklikler belirlenir.

Aldatmadan sonra genellikle ilişkiyi sonlandıran aldatılan partnerin bu durumu bir türlü düşünmeyi bırakamaması ve sürekli olarak partnerini kontrol etme davranışlarıdır. Bunun sonucunda ilişkide sürekli kaygı, mutsuzluk ve çatışma sorunları ortaya çıkmaktadır.

Aldatmanın ardından, yeniden güçlü bir ilişki kurmak mümkündür. 

Terapi süresince ilişkiyi yeniden yapılandırmaya ve partnerler için ilişkiyi tekrar arzulanır bir hale getirmeye çalışılır. Her iki partnerin de isteğiyle ilişkinin eskisinden daha sağlam temeller üzerine kurulması, anlamlı ve sağlıklı yeni bağların kurulması çift ve aile terapisiyle mümkündür. 