---
template: SinglePost
title: Bireysel Terapi
status: Published
date: '2018-05-25'
featuredImage: >-
  https://ucarecdn.com/c1ee400f-8eeb-43b6-8670-b39c700c6704/
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
meta:
  description: test meta description
  title: test meta title
---

#### Bireysel Yetişkin Terapi Nedir?

Bireysel terapi; bireylerin yaşadıkları zorluklar karşısında, ihtiyaçları temel alınarak terapötik bir ortamda terapist ve danışan iş birliği ile yürütülen profesyonel bir süreçtir.
Bireysel terapi etik kurallara ve psikoloji ekollerine göre yapılandırılmıştır. Terapi sürecinde bireylerin; kendini tanıması, güçlü ve zayıf yönlerini fark etmesi ve düzenlemesi, duygularını isimlendirebilmeyi ve düzenleyebilmeyi sağlaması, davranışlarını şekillendiren düşünceleri fark etmesi ve değiştirebilmesi, psikolojik sağlamlığın kazanılması sağlanmaya çalışılır. Süreçte danışanın etkin olması ve sorununun çözümü için sorumluluk alması sağlanır. Böylece bireyin, terapi sonrasında da karşılaştığı problemleri fark etmesi, çözüm yolları üretebilmesi ve baş etme becerisi kazanması sağlanır.

#### Depresyon

Depresyon; davranışlarınızı, düşüncelerinizi ve duygularınızı olumsuz etkileyen en yaygın ruhsal rahatsızlıklardan birisidir. Her yaş grubunda görülebilesine rağmen en sık 25-44 yaşları arasında görülmektedir. Yapılan çalışmalarda depresyonun erkeklere kıyasla kadınlar da iki kat daha fazla görüldüğü sonucuna ulaşılmıştır.

Depresyonda olan bireyler yaşamdan zevk alma, ilgi ve istek duyma olumlu duygular yerine; üzüntü, mutsuzluk, isteksizlik, çökkünlük, karamsarlık, suçluluk ve umutsuzluk gibi duyguları sıklıkla deneyimlerler. Depresyondan dolayı; bireylerin yaşam kalitesi azalır, kişiler arası ilişkilerinde bozulmalar yaşanabilir, alkol ve madde bağımlılığı riski artar ve ekonomik ve iş kayıplarına sebep olabilir. Bu nedenle depresyon bireylerde duygusal ve fiziksel olumsuz sonuçlara yol açabilir.

_Depresyon belirtileri_

Depresyonda olan bireylerde;

> ##### Sürekli yorgun ve üzgün hissetme,
>
> ##### İştah kaybı veya aşırı yeme davranışı,
>
> ##### Uyku düzeninin bozulması,
>
> ##### Uykuya dalmada veya uyanmada güçlük,
>
> ##### Değersizlik ve suçluluk duygusu,
>
> ##### Konsantrasyon ve motivasyon kaybı
>
> ##### Karar vermede güçlük
>
> ##### İntihar eğilimi

gibi belirtiler gözlemlenmektedir.

#### Depresyonun Nedenleri nelerdir?

Depresyonun belirlenen tek bir nedeni bulunmamaktadır. Psikolojik, biyolojik veya sosyal faktörlerin etkisi sonucunda oluşabilmektedir. Yapılan araştırmalarda bireyin yaşadığı ilk depresyon atağının sıklıkla ekonomik problemler, işsizlik, boşanma gibi psikososyal sebeplerle tetiklendiği gözlemlenmiştir.

_Risk Grupları:_

> ##### Kadın için 35-45 yaş, erkek için 55 yaş
>
> ##### Stres verici yaşam olayları
>
> ##### Erken ebeveyn kaybı
>
> ##### İş kaybı
>
> ##### Sevilen kişiden ayrılma/boşanma veya ölüm
>
> ##### Sosyal desteğin olmaması
>
> ##### Ailede depresyon öyküsü
>
> ##### Düşük sosyo-ekonomik düzey
>
> ##### Alkol/madde kullanımı

#### Depresyondan Kurtulma Yolları

Depresyonla mücadele kullanılan pek çok psikoterapi ekolü bulunmaktadır. Bu ekollerin başında EMDR terapisi, Bilişsel Davranışçı Terapi, Kısa Süreli Çözüm odaklı terapiler gelmektedir.

#### Panik Atak Nedir? Belirtileri Nelerdir?

Panik bozukluk ve panik atak, psikiyatride en sık karşılaşılan problemlerden biridir. Panik bozukluk, genellikle tekrarlayan ve ne zaman olacağı birey tarafından öngörülemeyen panik ataklarla birliktedir. DSM V’e göre; ani başlayan ve dakikalar içerisinde zirveye ulaşan yoğun korku ve rahatsızlık hissi olarak tanımlanmıştır.

El ve yüzde kızarma, göğüste ağrı, bakı hissi, çarpıntı ve nefes darlığı, terleme, titreme, nefesin kesilmesi, bulantı, karın ağrısı, baş dönmesi, bayılacak gibi hissetme, sersemlik, kendini ve çevreyi başka türlü algılama, çıldıracak gibi hissetme, ölüm korkusu, uyuşma, üşüme veya ateş basmaları, panik atak sırasında ortaya çıkabilecek fiziksel belirtilere örnek verilebilir.
Herhangi bir uyarıcı belirti olmadan meydana gelen panik atak, başlangıcı sonrası yaklaşık 5 ila 10 dakika arasında yükselerek doruk noktasına ulaşır.

_Kişinin panik hissine:_

> ##### Yutkunma güçlüğü
>
> ##### Nefes alma problemleri
>
> ##### Kalp atışının hızlanması
>
> ##### Bayılacak gibi hissetme
>
> ##### Sıcak basması
>
> ##### Vücudun çeşitli bölgelerinde karıncalanma ya da uyuşma hissedilmesi
>
> ##### Ölecek gibi hissetme
>
> ##### Kontrolü kaybetme
>
> ##### Bayılacağını sanmak
>
> ##### Boğulacağını hissetme
>
> ##### Gerçeklikten kopma (derealizasyon)
>
> ##### Kendinden kopma (depersonlizasyon) eşlik edebilir.

Panik atak; 5 ila 10 dakika arasında zirveye çıkıp genellikle 10 ila 15 dakika arasında sürme eğilimindedir. Panik atağı herkes farklı şekilde deneyimleyebilir. Bazı bireyler geçirdikleri bir panik atak sonrasında yeni bir atak yaşamasalar dahi atakların yeniden geleceğine dair engellenemez bir şekilde korku ve endişeye sahip olabilirler.

Panik atak her ne kadar yaşamı tehdit edici bir durum olmasa da yaşam kalitesini; aile, sosyal yaşam ve iş yaşamını olumsuz yönde etkileyebilen bir durumdur. Belirtilerin tespit edilmesi ve uygun koşulların ilaçla veya terapiyle sağlanmasıyla kontrol altına alınabilen bir rahatsızlık olduğu unutulmamalıdır.

#### Obsesif Kompulsif Bozukluk (OKB) Nedir? Belirtileri Nelerdir?

Obsesif kompulsif bozukluk, takıntılı düşüncelerin bireyin hayatını, hatta yaşamsal aktivitelerini etkileyecek düzeye gelmesi sonucu ortaya çıkan ruhsal bir hastalıktır. Bu süreçte takıntılı ve engellenemeyen düşünceler obsesyon olarak adlandırılırken bu düşüncelerin geçmesi için bireyin engelleyemediği bir şekilde yaptığı takıntılı davranışlara ise kompulsiyon adı verilir. Obsesyona sebep olan düşünceler bireyin isteği dışında gelişir, birey bunları mantık dışı ya da gerçekçi değil olarak adlandırsa bile kendini bunları düşünmekten alıkoyamaz. Bu durum bireyde sıkıntıya, huzursuzluğa ve doğal olarak anksiyeteye sebep olur. Bireyler obsesif düşüncelerin yarattığı bu gerginliği azaltmak için yine mantıkdışı buldukları yineleyici davranışları yaparlar veya zihinsel eylemleri gerçekleştirirler.

Son yıllarda özellikle yaşam koşullarının güçleşmesi, ekonomik zorlanmaların olması ve Covid-19 pandemisi sebebiyle bireylerde OKB görülme oranında artış gözlemlenmiştir. OKB her yaştan bireyde görülmekle beraber kadınlarda daha sık görüldüğü yapılan araştırmalar sonucunda bulunmuştur.

_Bireyler gözlemlenen en yaygın obsesyon (takıntılı düşünce/dürtü) belirtileri:_

> ##### Aşırı kuşku ve sürekli güven ihtiyacı
>
> ##### Simetri, düzen ve kusursuzluk dürtüsü
>
> ##### Günahkâr olduğunu düşünmekten korkmak
>
> ##### Sosyal açıdan kabul edilmez bir davranışta bulunmaktan ya da rezil olmaktan korkma
>
> ##### Hata yapmaktan korkmak
>
> ##### Başkasına zarar vermekten korkmak
>
> ##### Kirlenmekten ya da mikrop bulaşmasından korkmak
>
> ##### Cinsel obsesyonlar
>
> ##### Toplama, çıkarma vb. obsesyonlar

_Bireyler gözlemlenen en yaygın kompulsiyon belirtileri:_

> ##### El sıkışmamak, kapı kollarından uzak durmak
>
> ##### Tekrar tekrar ellerini yıkama, duş alma
>
> ##### Nesneleri toplama ve biriktirme
>
> ##### Yapılacak işleri belirli bir ritüelde yapma
>
> ##### Belirli cümleleri, kelimeleri ya da duaları tekrarlama
>
> ##### Rahatsız edici, akıldan çıkmayan ve kelimelere ya da düşüncelere takılma
>
> ##### İşlerini yaparken yüksek sesli ya da içinden sürekli sayı sayma isteği
>
> ##### Kilit, ocak, ütü, elektrik gibi kapanması gerekli olan eşyaları sürekli kontrol etmek

#### Bipolar nedir? Bipolar bozukluk belirtileri nelerdir?

Manik-Depresif psikoz olarak da bilinen bipolar bozukluk, kişinin yaşam kalitesinde ciddi sorunlara yol açabilen, aile, iş ve sosyal çevre ile ilgili alanlarda zorluklara neden olabilen, son derece ciddi bir ruh sağlığı hastalığıdır.
Bipolar bozukluk; eski adıyla manik-depresif bozukluk olarak da bilinir. Birey süreçte duygu durumunda coşkunluk veya taşkınlık olarak adlandırılan manik dönem ve çökkünlük olarak tanımlanan depresif dönem arasında, iki uçta değişkenlik göstermektedir. Birey manik süreci tamamladıktan sonra haftalar veya aylarca normal bir ruh halinde kalabilir. Sonrasında depresif dönemin tekrar başlamasıyla karamsar ve mutsuz bir ruh hali tekrar etkisini göstermektedir.
Bipolar bozukluğun temelinde çoğunlukla genetik faktörler etkili olmaktadır fakat beyinde salgılanan bazı kimyasallar, nörolojik problemler, madde bağımlılığı ve travmalarında bipolar bozukluğa yol açabildiği gözlemlenmiştir.

MANİK DÖNEM BELİRTİLERİ:

> ##### Aşırı düzeyde enerjik ruh hali ve davranışlar
>
> ##### Uyumak istememe veya uyku ihtiyacı duymama
>
> ##### Yaygın dikkat dağınıklığı
>
> ##### Aşırı özgüven artışı
>
> ##### Kendini olduğundan çok daha güçlü, değerli ve önemli görme
>
> ##### Keyif veren veya bağımlılık yapıcı maddeler kullanmak
>
> ##### Riskli davranışlara karşı dürtüsellik (Fazla alışveriş yapmak, aşırı hızlı araba kullanmak vd.)

DEPRESİF DÖNEM BELİRTİLERİ:

> ##### Enerji düzeyinde belirgin azalma
>
> ##### Uyku ihtiyacında artış, yorgun uyanma veya yataktan çıkmak istememe
>
> ##### Özgüven kaybı ve aşırı değersizlik hissi
>
> ##### Karamsarlık, umutsuzluk, çökkünlük
>
> ##### Öncesinde keyif alınan etkinliklerden keyif alamama hali
>
> ##### Yemek yemeyi reddetme veya iştah azalması
>
> ##### Sebebi olmayan fiziksel ağrılar
>
> ##### Ölüm ve intihar düşünceleri

Bireyin manik dönemde yaşadığı enerji artışı, motivasyon ve ruhsal olarak iyi hissetme durumu bireyin tanı almasını genellikle zorlaştırmaktadır. Depresif dönemde ortaya çıkan belirtiler ise genellikle depresyon ile ortaya çıkan belirtilere fazlasıyla benzemektedir. Minör depresyon ile manik-depresif bozukluk arasındaki farkları saptayabilmek oldukça zordur ancak hastalığın doğru şekilde tanı alması ve erken dönemde tedavi edilmesi için kritik önem taşmaktadır.
Mitomani nedir? Belirtileri Nelerdir?
Mitomani; bireyin patolojik olarak yalan söyleme alışkanlığıdır. Psikiyatrik hastalıklar sınıflandırmasında ayrı bir tanı olarak bulunmamaktadır. Ancak bazı hastalıkların bir bulgusu olarak gözlemlenebilmektedir. Bipolar bozukluk, dürtü kontrol problemleri, madde bağımlılığı, kişilik bozuklukları ve takıntı bozuklukları bu hastalıklara örnek olarak verilebilir.
Mitomani genellikle ergenlik döneminde başlar. Kökeninde düşük öz benlik saygısı olduğu bilinmektedir. Kişi kendisinde gördüğü bu eksiklikleri yalan söyleyerek doldurmaya çalışır. Mitomani hastalarında sahte benlik duygusu, gerçek benliği sahte benlikten korumak için idealizasyon, mükemmellik ve görkem yaratma mekanizmalarını kullanır.

_Mitomani belirtileri:_

> ##### Bireyler yalan söylediklerinin farkında değildirler. Hayal gücüyle ürettikleri düşüncelerin gerçekliğine inanırlar.
>
> ##### Utanç veya suçluluk duyamazlar
>
> ##### Çoğu zaman çok güzel ve etkileyici fantastik yalanlar söylerler.
>
> ##### Kendilerini önemli bir insan veya kahraman gibi gösterirler.
>
> ##### Çoğu zaman yalanlarının bir amacı olmayabilir.
>
> ##### Bazen kendilerine karşı suçlayıcı ve zarar verici olabilirler.
>
> ##### Mitomani hastaları yalan söylemeyeceklerine dair sözler verirler ancak sözlerini tutamazlar.

#### Cinsel İşlev Bozukluğu Nedir? Belirtileri Nelerdir?

Cinsel işlev bozukluğu, cinsel aktivite sırasında bireylerin tatmin olmasını engelleyen herhangi sorunun olmasıdır. Kadınlarda ve erkeklerde farklı belirtilerle görülebilir. Kadınlarda cinsel isteksizlik olarak gözlemlenen bu durum erkeklerde erekte olamama şeklinde gözlemlenmektedir.
Her yaşta görülebilen cinsel işlev bozuklukları erkeklerde genellikle ileri yaşlarda artmaktadır. Erkeklerde ejakülasyon (boşalma) sorunları, erektil disfonksiyon ve cinsel isteğin azalması belirtileri gösterir. Kadınlarda cinsel istekte veya arzuda azalma şikayeti en sık görülen belirtidir. Bunun dışında cinsel uyarılmanın zorlaşması, orgazma ulaşmada güçlük ve cinsel uyarı ile ağrı duyulması diğer şikayetlerdendir. Bu sorunlar genellikle altta yatan sebebin çözülmesi ile düzeltilebilir.
Cinsel işlev bozukluklarına yol açan sebepler fiziksel ve psikolojik olmak üzere ikiye ayrılır.

_Sıklıkla görülen psikolojik sebepler:_

> ##### Cinsel performans hakkında endişe
>
> ##### Evlilik ya da ilişki problemleri
>
> ##### Depresyon
>
> ##### Suçluluk hissi
>
> ##### Özgüven düşüklüğü
>
> ##### Cinsel mitler(efsaneler)
>
> ##### Geçmiş cinsel travmalar
>
> ##### İş ve ekonomik stres

#### Vajinismus Nedir? Belirtileri Nelerdir?

Vajinismus, vajina girişindeki kasların istemsizce kasılması sonucu cinsel birlikteliğin gerçekleşememesine verilen isimdir. Birey cinsel birleşmeyi arzuluyor olsa dahi vajina girişini çevreleyen kaslar tamamen istemsiz bir şekilde kasıldığı için penis vajinaya giremez.

Vajinismus genellikle psikolojik nedenler dolayısıyla ortaya çıkan bir hastalıktır. İlk kez cinsel birliktelik yaşayacak kadınlarda görülebileceği gibi aktif cinsel hayatı olan kadınlarda da görülebilmektedir. Bu durumda kadınlar genellikle; ilişkiye girmekten korkar ve kaçınırlar, penisin vajinaya giriş anında aşırı ağrı hissedebilirler veya penisin vajinaya girememesi durumu oluşabilir.

#### Vajinismus Nedenleri

_Aşağıdaki durumlar vajinismusa neden olabilir:_

> ##### Cinsel taciz veya istismara uğramış olmak
>
> ##### Travmatik doğum veya jinekolojik işlem
>
> ##### Anksiyete bozukluğu
>
> ##### İlk cinsel ilişkiye dair korkulu inançar
>
> ##### Cinsel mitler
>
> ##### Fiziksel travma geçmişi
>
> ##### İş ve ekonomik stres
>
> ##### Aile içi şiddete maruz kalmak
>
> ##### Eşler arası güven kaybı
>
> ##### Kontrolü kaybetme korkusu
>
> ##### Cinsel olarak yetersiz olma hissi

Vajinismus genellikle psikolojik sebeplerle geliştiği için kendiliğinden geçebilecek bir hastalık değildir. Yardım almaktan çekinilmesi sonucunda, çiftlerin kendi kendilerine deneyerek çözüm bulabileceği bir rahatsızlık olmamakla beraber, uzun süre yapılan denemeler cinsel ve duygusal travmalara neden olabilmektedir. Hekimin tanısı sonrasında ailenin durumu göz önünde bulundurularak cinsel terapi seansları almaları istenebilir. Vajinismus hastaları, doğru tedavi yöntemleriyle cinsel mitler nedeniyle oluşan kaygı ve korkuyu yenebilir ve sağlıklı bir cinsel hayata sahip olabilir.

#### Sosyal Fobi Nedir? Belirtileri Nelerdir?

İnsanlarla etkileşim içeren durumlarda ortaya çıkan bir tür kaygı bozukluğudur. Sosyal anksiyete bozukluğu veya sosyal fobi olarak adlandırılmaktadır. Rahatsızlığın temelinde insanlar tarafından olumsuz değerlendirilme, küçül görülme veya beğenilmeme kaygısı yatmaktadır. Bazı sosyal faaliyetler örneğin; ilk randevu, sunum yapmak, insanların önünde sahneye çıkmak gerginliğe yol açabilir. Fakat sosyal anksiyete bozukluğu olan biri için bu faaliyetler son derece korku ve anksiyeteye sebep olacağından birey bu faaliyetlerden kaçar. Halk arasında sıklıkla karşılaşılan sosyal fobi bireyin yaşam kalitesini fazlasıyla etkileyen bir sorundur.
Sosyal anksiyete bozukluğu genellikle ergenlik döneminde ortaya çıkar. Çocukluk ve ön ergenlik döneminde yaşanan kriz ve travma durumları (örn. akran zorbalığı, dalga geçilme öyküsü, sorunlu aile bağları ve olumsuz ebeveyn tutumu) sosyal fobinin oluşumunu tetikleyebilir. Ayrıca olumsuz beden algısına sahip, fiziksel özelliklerini beğenmeyen veya kabul edemeyen bireylerde sıklıkla görüldüğü tespit edilmiştir.
Sosyal fobiye sahip bireyler;

> ##### Kendisinden mevki olarak yüksekte gördüğü biriyle konuşurken,
>
> ##### Topluluk karşısında konuşurken veya sunum yaparken
>
> ##### Hoşlandığı veya kendisini beğenmesini istediği biriyle konuşurken,
>
> ##### Tanımadığı birine yol tarifi yaparken,
>
> ##### Bir etkinlik başladıktan sonra en son katılım gösterirken,
>
> ##### Toplum içinde yemek yiyip bir şeyler içerken,
>
> ##### İnsanlarla göz teması kurarken,
>
> ##### Yeni bireylerle tanıştırılırken,
>
> ##### İzlendiği durumlarda yazı yazarken yoğun kaygı durumu yaşanabilirler.

_Duygusal ve fizyolojik belirtiler:_

> ##### Sinir hali
>
> ##### Yüzde kızarıklık
>
> ##### Ellerde titreme
>
> ##### Yoğun kalp çarpıntısı
>
> ##### Aşırı terleme
>
> ##### Nefes darlığı
>
> ##### Ağız kuruluğu
>
> ##### Karın ağrısı
>
> ##### Mide bulantısı
>
> ##### Baş dönmesi
>
> ##### Bulanık görme
>
> ##### Acil idrara çıkma ihtiyacı
>
> ##### Ellerde ve seste titreme şeklinde sayılabilir.
>
> ##### Sosyal fobisi olan bireyler güçsüz görünmekten, beğenilmemekten ve küçük düşmekten korktukları için bu kaygı belirtilerinin diğer insanlar tarafından fark edilmesini istemezler. Bu endişe bireyi sosyal faaliyetlerden, arkadaşlık ilişkilerinden, akademik hayatlarından ve iş yaşamlarından olumsuz etkilenir hale getirmektedir. Sosyal anksiyete kendiliğinden geçen bir ruh sağlığı sorunu değildir. Bireyin hem psikoterapi ve hem de ilaç terapisi alması gerekebilir. Uygulanacak terapiler sayesinde bu rahatsızlıktan kurtulmak mümkündür.

#### Yeme Bozukluğu Nedir? Belirtileri Nelerdir?

Bireyin sağlığına zarar verebilecek derecede yetersiz ya da aşırı yemek yeme davranışıdır. Yeme bozukluğuna sahip bireylerin bedenleri, a
algıları, sosyal ve iş hayatları bu anormallikler karşısında zarar görür.
Yeme bozuklukları diyet ile karıştırılmamalıdır. Yeme bozukluğuna sebep olabilecek tek bir neden bulunmamaktadır. Çocukluk çağlarında yaşanmış bir travma, olumsuz beden algısı veya düşük benlik saygısı gibi sebepler yeme bozukluğuna sebep olabilir. Temelde yeme bozukluğuna sahip bireylerin yemek yiyerek ya da yemeyerek hayatını, karşılaştığı sorunları veya duygularını kontrol etmeye çalıştığı gözlemlenmiştir. Birey kendisini tehlikede veya bir sorunla baş edemeyecek kadar güçsüz ve güvensiz hissettiğinde tetiklenebilir.

_Beslenme ve yeme bozuklukları;_

> ##### Pika
>
> ##### Geri çıkarma (geviş getirme) bozukluğu
>
> ##### Kaçıngan/kısıtlı yiyecel alımı bozukluğu
>
> ##### Anoreksiya nervoza
>
> ##### Blumiya nervoza
>
> ##### Tıkınırcasına yeme bozukluğu olarak değerlendirilmektedir.

Yeme bozukluğu sorununun çözümünde psikiyatrik tedavi en önemli paya sahiptir. Hastalığın temelleri netleştirildikten sonra beslenme düzeninin sağlanabilmesi için ilaçla veya psikoterapi ile bireylere destek verilmektedir.

#### Madde Bağımlılığı Nedir? Belirtileri Nelerdir?

Bireyin vücuduna dışarıdan girişi sağlanan, sakinleştirici ve uyarıcı etkileri olan alınmadığında ise yoksunluk belirtileri doğuran maddelere “uyuşturucu madde” adı verilmektedir. Ergenlik döneminde “bir kereden bir şey olmaz” düşüncesi ile başlandığı sıklıkla görülmektedir. Bağımlıların çoğunda bu maddeleri istedikleri zaman almaya durdurabilecekleri düşüncesi vardır. Fakat uyuşturucu maddeler doğaları gereği bireylerde tekrar tekrar alma ihtiyacı doğururlar. Vücutta istenen sakinliğin veya uyarıcı etkinin sağlanması giderek daha fazla dozda veya miktarda alma ile sağlandığından dolayı bireyler bu döngü içerisinde bağımlılık sürecine girmiş olurlar.

Uyuşturucu maddeler beyinde ve merkezi sinir sisteminde kalıcı zararlara sebebiyet verebilirler. Bu tip yasadışı maddelerin kontrollü bir kullanım şekli bulunmamaktadır. Vücut maddeyi bir kere tanıdıktan sonra sürekli ihtiyacını ve yoksunluğunu bireye hissettirmektedir. Uyuşturucu maddeler; iradeyi etkisiz hale getirir, bireyin çevreye uyum yeteneğini azaltır ve yalnızlaştırır, iç organların tahribatına sebep olur ve ilerleyen safhalarda bireylerin hem fiziksel hem de psikolojik sorunlar yaşamasına sebep olur.

_Uyuşturucu madde kullanımının tespiti idrar ve kan testleri ile anlaşılmaktadır. Bunun dışında madde kullanan bireylerde;_

> ##### Uykusuzluk veya aşırı uyku hali
>
> ##### Terleme
>
> ##### İştahsızlık veya aşırı iştah açılması
>
> ##### Kilo kaybı
>
> ##### İçe kapanma veya yalnız kalmayı isteme
>
> ##### Ani ruh hali değişimleri
>
> ##### Gözlerde kızarıklık
>
> ##### Çalma ve yalan söyleme davranışının artması
>
> ##### Suça eğilim gösterme
>
> ##### Okula veya işe olan ilginin azalması gözlenebilir.

Madde bağımlılığının tedavisinde kullanılan maddenin cinsi ve kullanım süresi büyük önem taşımaktadır. İhtiyaç dahilinde rehabilitasyon, ilaçla tedavi veya psikoterapi kullanılabilir. Bireyin iyileşmeyi kendisinin istemesi ve motivasyonu çok önemlidir. Maddeyi kullanan kişinin hiçbir destek almadan bağımlı olduğu maddeyi tek başına bırakması neredeyse imkânsızdır. Madde kullanımı bitirildikten sonra tekrar başlanmanın engellenebilmesi için gerekli sosyal ve psikolojik tedbirleri almak çok önemlidir.

#### Travma Nedir? Belirtileri Nelerdir?

Kişiyi aşırı korkutan, dehşet içinde bırakan, çaresizlik yaratan, çoğu kez olağandışı ve beklenmedik olayların yol açtığı etkilere ruhsal travma denir. Özetle bireyin hayat akışı içerisinde birden ortaya çıkan ve başetme kapasitesini zorlayan her türlü olaya travma denebilir.

_Bireyde travmaya sebep olabilecekler olaylar:_

> ##### Doğal afetler (deprem, sel, yangın)
>
> ##### İnsan eliyle yapılan travmalar (savaş, işkence, tecavüz)
>
> ##### Kazalar (iş, trafik)
>
> ##### Beklenmedik ölümler
>
> ##### Ciddi-ölümcül hastalıklara yakalanma

İnsanlar bir kriz ve travma durumuyla karşı karşıya kaldıklarında bilirli birkaç tepki verirler. Bu tepkiler savaş ya da kaç tepkileridir. Bireyde ruhsal travmalara sebebiyet veren olaylara bakıldığında genellikle kaçma veya donma tepkisi verdikleri görülmektedir. Doğal afetlere müsait veya suç oranının yüksek olduğu bölgelerde yaşayan bireylerin veya riskli meslek gruplarında (asker, polis, itfaiye, sağlık) çalışan bireylerin travmatik durumlarla karşılaşması ve ruhsal travma yaşama olasılıkları diğer bireylere göre daha fazladır.

_Travma yaşayan bireylerde:_

> ##### Uykusuzluk,
>
> ##### Agresyon,
>
> ##### Kâbus görme,
>
> ##### Baş ağrısı,
>
> ##### Mide krampları,
>
> ##### Rahatsız edici düşünceler ve inançlar,
>
> ##### Sürekli tedirginlik hali,
>
> ##### İrkilme,
>
> ##### Ortama veya kendisine yabancılaşma gibi belirtiler görülebilir.

_Ruhsal travmalar kendi içerisinde farklılıklar göstermektedir:_

> ##### Akut Travma Sonrası Stres Bozukluğu
>
> ##### Travma Sonrası Stres Bozukluğu
>
> ##### Post Travmatik Stres Bozukluğu
>
> ##### Kompleks Travma Sonrası Stres Bozukluğu
