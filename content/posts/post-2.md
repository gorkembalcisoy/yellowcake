---
template: SinglePost
title: Çocuk ve Ergen Terapisi
status: Published
date: '2022-06-18'
featuredImage: 'https://ucarecdn.com/aae66c4c-5007-41c0-8170-ce3c4f9340d4/'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
meta:
  description: test meta description
  title: test meta title
---

#### Sınav Kaygısı İle Başa Çıkma

Sınav kaygısı; bireyin hali hazırda önceden öğrendiği bilgileri sınav esnasında etkili bir şekilde kullanmasına engel olan ve başarının düşmesine yol açan yoğun kaygı olarak tanımlanmaktadır. Bireyin var olan potansiyelini başaralı bir şekilde ortaya koymasını engellediği için özellikle sınav hazırlığındaki öğrencilerin korkulu rüyasıdır.

Bireyin; sınava yüklediği anlam, sınavın önemi, sınavı kazanamayan kişiler hakında ailenin, arkadaşların ve bireyin kendisinin düşüncesi, sınavın sonucunun kişinin hayatının anlamı haline gelmesi sınav kaygısının oluşmasında oldukça etkilidir.

*Sınav kaygısının belirtileri:*
> ##### Tedirginlik
> ##### Mide bulantısı
> ##### Ağız kuruluğu
> ##### İştahsızlık
> ##### Hazımsızlık
> ##### Titreme
> ##### Uyku düzeninde bozulmalar
> ##### Karın ağrısı
> ##### İç sıkıntısı
> ##### Konsantre olmada güçlük
> ##### Kendini yetersiz görme vb.

Sınav kaygısı mükemmelliyetçi ve rekabetçi özellikleri baskın olan kişilerde daha sık karşılaşılan bir durumdur. Bireyin ailesi, sosyal çevresi ve yetiştirilme tarzı da bu tip kaygıların oluşmasına zemin hazırlamaktadır. Sınav kaygısı yaşayan bireylerin genellikle söylemleri ve düşünce yapıları şu şekildedir:
> ##### Bu bilgiler çok gereksiz
> ##### Bu konuları anlamıyorum
> ##### Yeterli vaktim yok
> ##### Sınava hazır değilim
> ##### Kazanamayacağım
> ##### Bu dünyanın sonu
> ##### Sınavda başarılı olmayacağım
> ##### Sınavım kötü geçecek vb.

Sınav kaygısının çözümünde; stres yönetimi ve başa çıkma becerilerinin geliştirilmesi önemlidir. Ayrıca ailenin ve bireyin bakış açısında değişim yaratmak, sınava ve bireye yönelik beklentileri gerçekçi sınırlara göre belirlemek gerekmektedir. Sınav kaygısı, bireyin tek başına güçlük yaşadığı durumlarda uzman yardımı almayı gerektiren bir rahatsızlıktır.

#### Anne-Baba Ayrılığı

Boşanma, günümüz toplumlarında sıkça yaşanılan toplumsal bir olaydır. Bu olay ailede en fazla çocukları etkilemektedir. Çünkü yaş dönemlerine bağlı olarak pek çok çocuk boşanma olayında kendisini sorumlu tutmaktadır. Çocuklarının bu durumdan en az zararla çıkmalarını sağlamak için ebeveynlerin bilinçli ve birlikte hareket etmeleri gerekmektedir.

*Boşanma sürecinde yapılması gerekenler;*

> ##### Durumu çocuğun anlayacağı bir dille ona anlatmak ve alışması için süre tanımak
> ##### Çocuğun ne kadar çok sevildiğinin dile getirilmesi
> ##### Boşanmanın, onun hatalarından kaynaklanmadığı anlatılmalı bu olayın tamamen anne ile babanın beraberliklerini başarılı bir şekilde yürütemediklerinden kaynaklandığı
> ##### Hayatında nasıl değişiklikler olacağı anlatılmalı. (Nerede ve kiminle yaşayacağı, diğer ebeveyni ne sıklıkla göreceği vb..)
> ##### Boşanmanın diğer ebeveyn için sonsuza kadar bir kopuş olmadığı 
> ##### Boşanma süreciyle ilgili meydana gelecek değişiklikler konusunda çocuğun okulu ve öğretmenleri bilgilendirmeli
> ##### Çocukların ne söyledikleri dinlenmeli ve hayatlarında boşanmayla ilgili konularda yaşadıkları duyguların güvenle sağlıklı bir ortamda dile getirmeleri için yüreklendirilmelidir.
> ##### Boşanan eşler çocuklarına gelecekle ilgili tutarlı bir yapı sunmalıdırlar. Tutarlı söz ve davranışlar ve sevgi vererek onların yeniden güven duygusu oluşturmalarına imkân verilmelidir. 

Eşler boşanmanın çocukları için olduğu kadar kendileri için de zor olduğunu unutmamalı ve boşanmayı bir son değil, bir başlangıç olarak kabul etmelidirler.

#### Teknoloji Bağımlılığı

Son yapılan araştırmalara göre çocuklarda teknoloji bağımlılığının arttığı tespit edilmiştir. Özellikle ergenlik döneminde, oyun ve sosyal paylaşım sitelerinde geçirilen sürenin daha da arttığı, 7 saatten fazla teknoloji başında vakit geçiren çocukların yüzde 71,7’sinin sosyal ağları, yüzde 42,4’ünün dizileri takip ettiği tespit edilmiştir. 8 yaş ve altındaki çocukların yüzde 11,5’i ise günde ortalama 3-4 saatini bilgisayar başında geçirmektedir.

*Bu bağımlılığın ortaya çıkmasında ve artmasında;*

> ##### Sosyo-ekonomik yapının değişmesi, 
> ##### Kentleşmenin artması, 
> ##### Yeşil alanların azalması, 
> ##### Ailelerin sokaklara olan güveninin azalması gibi olumsuzluklar nedeniyle çocukların kapalı alanlara mahkûm edilmesi 

rol oynamaktadır. 

Aileler sokakların güvensizleşmesi nedeniyle haklı olarak çocuklarının gözlerinin önünde olmasını istemektedirler. Dolayısıyla dışarı çıkamayan çocukların boş zaman etkinlikleri teknolojik cihazlarla sağlanmaktadır.

*Çocuğunuzun teknoloji bağımlısı olmasını istemiyorsanız:*
> ##### Yasak ve cezalar yerine çocuğunuzla belirleyeceğiniz sınırlar koyulabilir
> ##### Çocuğunuzla birlikte parka gidebilir, 
> ##### Arkadaşlarıyla buluşacakları ve birlikte oynayacakları fırsatlar yaratabilir 
> ##### Çocuğunuzu spora veya sanata özendirebilirsiniz.

Ayrıca çocuğunuzu dışarıda olan bitene güvenmediğiniz için hiç dışarı çıkarmıyorsanız bu da bir tehdit durumudur. Çocuğunuzu dış dünyanın tehlikelerinden korumaya çalışırken savunmasız ve özgüvensiz de bırakabilirsiniz. Çocuğunuzun başına bir şey gelir korkusunu çok sık yaşıyorsanız ve onu ev sınırları içerisinde kısıtlıyorsanız sizlerin de bir uzman desteği almanızı ve çocuğunuzu yetiştirirken daha bilinçli adımlar atmanızı tavsiye ederiz.

#### Tırnak Yeme

Tırnak yeme davranışı belirli bir yaş aralığında olmaksızın yaşamın her döneminde ortaya çıkabilir. Genellikle çocukluk döneminde başlayan tırnak yeme; ruhsal gerilim, sıkıntı veya saldırganlık duygularının açığa vurulmadığı durumlarda, çocuğun kendi kendine yönelik saldırganlık dürtüsünün bir belirtisi olarak kabul edilir. Bir davranış bozukluğu olan tırnak yeme davranışına huzursuz ve sinirli çocuklarda sıklıkla rastlanır.

*Tırnak yeme nedenleri;*
Çocuğun kendisini güvende hissetmemesi
Baskıcı, cezalandırıcı anne-baba tutumları
Ailede başka tırnak yiyenin olması (taklit)
Ev veya okul ortamındaki gerilimler
Çocuğun ihtiyacı olan güven ve sevgiyi alamaması
Çocuğun korku, stres, öfke ve heyecan durumlarına maruz kalması

Ailelere Öneriler:

Çocuğunuza karşı baskıcı ve eleştirel yaklaşmayın, onu bu alışkanlığın üstesinden gelebileceğine inandırın.
Çocuğunuzun hangi durumlarda tırnak yediğini belirlemeye çalışın.
Çocuğunuzu korku, kaygı yaratacak durumlardan uzak tutun; azarlamak, korkutmak ve ceza vermek gibi zorlayıcı yöntemler uygulamayın bu durumu daha da kötü bir hale getirecektir.